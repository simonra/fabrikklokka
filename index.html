<!DOCTYPE html>
<html lang="no">
<head>
	<meta charset="utf-8">
	<link rel="stylesheet" type="text/css" href="./main.css">
	<meta name="viewport" content="width=device-width, initial-scale=1">
	<title>Sameiet Fabrikkløkka</title>
</head>
<body>
<h1 class="main-title"><b>Sameiet Fabrikkløkka</b> — midlertidig nettside</h1>

<p>Her er en midlertidig nettside for Sameiet Fabrikkløkka, hvor vi kommer til å distribuere informasjon inntil vi får opp en varig løsning for bedre kommunikasjon med beboere og sameiere.</p>

<h1>Kontakt<wbr>informasjon styret</h1>

<p>Meldinger til styret kan sendes til følgende e-postadresse: <a href="mailto:fabrikklokka@styrerommet.net">fabrikklokka@styrerommet.net</a>.
Dersom noen har innspill, synspunkter eller saker styret bør ta tak i er det bare å sende inn forslag på denne e-post adressen.</p>

<p>Styrets leder er Willy Eidissen, Dakota 2B, 7. etasje.</p>

<h1>Styrets arbeide den første tiden</h1>

<p>Styret har hatt et første møte med fokus på å identifisere forhold som må tas tak i umiddelbart. Herunder standarder, regler, retningslinjer som skal gjelde for alle beboerne. Det er også viktig å få på plass avtaler med leverandører for vasking av fellesareal, vaktmestertjenester og lignende i tillegg til oppfølging av ferdigstillelse av fellesarealer og oppretting av reklamasjoner identifisert på ferdigbefaring. Nedenfor følger viktig informasjon som alle sameierne og beboere bør lese.</p>

<h2 class="smaller-headlines">Solskjerming</h2>

<p>Det kommer til å være begrensninger på hvilke utvendige løsninger for solskjerming som kan velges. Det kommer retningslinjer på blant annet type, form og farge. Styret har igangsatt arbeidet med å se på alternativer, og hva som er vanlig i området. Vennligst ikke gå til anskaffelse av løsninger før det er valgt løsninger som er tillatt for å slippe å måtte avbestille/ombestille.</p>

<h2 class="smaller-headlines">Skjerming eller lignende langs gelenderet på balkongene</h2>

<p>Her gjelder det samme som ved solskjerming, det arbeidets med å lage retningslinjer for sameiet.</p>

<h2 class="smaller-headlines">Grill/grilling på balkongen</h2>

<p>Kun elektrisk grill og gassgrill er tillat. Det er ikke lov å oppbevare gassbeholdere i kjelleren/kjellerbodene på grunn av fare for bygningenes integritet ved brann. Disse må oppbevares på den enkeltes egen balkong.</p>

<h2 class="smaller-headlines">Postkasseskilt</h2>

<p>Åpningene på postkassene til navneskilt ser ut til å være 5cm høye og 9cm brede. Postens store skilt på 58mm ganger 94mm burde passe bra inn. Siden vi har god plass på de store skiltene kan man både få inn fullt navn og leilighetsnummer.</p>

<h2 class="smaller-headlines">Leie/utleie av parkeringsplass</h2>

<p>Kjellerbodene og parkeringskjelleren er organisert i Sameiet Nye Lilleby Parkeringskjeller 3. Styret i Sameiet Fabrikkløkka har bestemt seg for å hjelpe til med å sette personer som ønsker å leie parkeringsplasser i kontakt med de som ønsker å leie ut parkeringsplasser. De som ønsker å leie ut sin parkeringsplass og de som ønsker å leie en plass bes henvende seg til styret på e-postadressen ovenfor.</p>

<p>Vær oppmerksom på at en parkeringsplass kun kan leies eller lånes ut til andre seksjonseiere/andelseiere i prosjektet Nye Lilleby og kun til personer som bor i bygget. Styret i Sameiet Nye Lilleby Parkeringskjeller 3 må skriftlig varsles om forholdet dersom plassen lånes eller leies ut for mer enn 1 måned av gangen. For mer informasjon se §6 i vedtektene til Sameiet Nye Lilleby Parkeringskjeller 3.</p>

<h2 class="smaller-headlines">Dørmatter</h2>

<p>Det tas sikte på at det etter hvert etableres en dørmatteordning for felles inngangene fra gate og parkering kjeller. Videre informasjon om dette vil gis etter at det er gjort en avtale med leverandør av vasketjenester.</p>

<h2 class="smaller-headlines">Tomrom under trappeoppgangene i kjeller</h2>

<p>Det er ikke tillatt å plassere sykler, utstyr etc. i tomrom under trappeoppgangene i kjelleren. Dette må plasseres i den enkeltes boder, sykkelstativ i parkeringskjeller eller i egen leilighet. Et unntak fra dette er midlertidig plassering av barnevogner som kan settes der for korte perioder, så lenge det ikke brukes som langvarig lagringsplass.</p>

<h2 class="smaller-headlines">Sikkerhet/<wbr>tyverisikringstiltak</h2>

<p>Som det ble informert om på årsmøtet har det vært en del innbrudd og tyverier i området, spesielt i parkeringskjellere og boder. Det er mye trafikk og mange personer i området på grunn av flytting for tiden. I denne perioden før beboerne begynner å kjenne igjen hverandre (og for så vidt etter det også) oppfordres alle til å ikke slippe inn ukjente personer verken inn døren eller inn i garasjen. Pass på at både dører og garasjeport er helt lukket før man forlater den. Spesielt gjelder dette garasjeporten hvor det tar litt tid før den går igjen etter man har kjørt inn.  Alle som skal inn enten dør eller garasje skal ha nøkkel/brikke som gir de tilgang, så ikke hør på muntlige forsikringer om at personer har tilgang. Dersom de har det så kommer de seg inn selv.</p>

<p>Det anbefales også sterkt å ikke oppbevare verdisaker i kjellerbodene.</p>

<h2 class="smaller-headlines">Brannalarm — veiledning/<wbr>retningslinjer</h2>

<p>Dersom brannalarmen blir utløst, vil brannvesenet tilkalles etter 2 minutter. Før det har gått 2 minutter er det mulig å skru av alarmen hvis den har blitt utløst med et uhell. Dette kan gjøres på følgende måte på panelet som skal stå på bakkeplan i hver oppgang (ifølge instruksene som henger ved panelet i 2B):</p>

<ol>
	<li>Sett inn, og vri nøkkelen i retning med klokka.</li>
	<li>For å avstille den interne summeren, trykk på den sorte "Avstill summeren"-knappen.</li>
	<li>Bruk pil opp og pil ned knappene for å sjekke hvilke røykvarslere det er som har utløst alarmen. (Er greit å sjekke at det ikke tilfeldigvis begynte å brenne et annet sted i bygget samtidig som din røykvarslere utløste alarmen.)</li>
	<li>For å se detaljert informasjon om en valgt røykvarslere, trykk på "Enter"-knappen (↵)</li>
	<li>Hvis det er andre røykvarslere enn den du ønsker å deaktivere som varsler, undersøk alarmstedet og sett i gang nødvendige tiltak.</li>
	<li>For å avstille alle alarmer, trykk på den store røde "Avstill klokker"-knappen.</li>
	<li>Trykk på den store grønne "Tilbakestill"-knappen.</li>
</ol>

<h2 class="smaller-headlines">Behandling av trevirke på balkongene</h2>

<p>Treverket på balkongene har fått impregnering og kan fint stå uten behandling et år.</p>

<h2 class="smaller-headlines">Bruk av strømuttak i kjellerboder</h2>

<p>Det er flere som har uttrykt ønske om å benytte seg av strømuttakene i bodene til fryser og annet, det jobbes med å finne en løsning for dette.</p>

</body>
</html>
